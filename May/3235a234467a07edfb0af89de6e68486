Marietjie Henning (70), voormalige kurator van die kunsgalery van die Mbombela-munisipaliteit, het onlangs ontdek dat afdrukke van haar werk deur onder meer DHgate.com, ‘n Chinese aanlynhandelaar, verkoop word. Henning het oor die jare veral naam gemaak met haar helderkleurige skilderye van dansende en werkende Afrikavroue. Dit is juis dié afdrukke wat op materiaal gedupliseer is en wat vir die maak van kussingslope en strooikussings gebruik word. 