 MBOMBELA – Nog ‘n Tindlovu-eetplek het intussen op die walle van die Krokodilrivier teenoor die botaniese tuin, sy deure oopgemaak. Dit is op die plek waar Kuzuri altyd was en na my mening die mooiste ligging van alle restaurante in Mbombela. Veral in die stad het ‘n ieder en ‘n elk van die ander eetplekke ‘n uitsig op ‘n snikhete betonblad met motors – oorwegend wit dubbelkajuitbakkies. Nou buiten die parkeerterrein as uitsig, was die kos by Tindlovu i’langa Mall uitstekend. Pieter Malan, die groep se uitvoerende sjef, was self daar om na die gehalte om te sien. Bly was ek ook om weer hier vir Sam Ndluli agter die potte aan te tref. Hy is een van daai kokke wat oor baie jare ‘n instelling by van die beter kombuise van die Laeveld was. Gesellig om ‘n lang tafel met goeie kos en wyn: Meyer Odendal, Leon en Ronel Oelofse, Elsa Cloete, Dirk Linnenkamp, Adé Adendorf, Joan en Gerhard Pretorius en Hannelie Odendal. Ook met sy meer informele konsessie-eetplekke in die Krugerwildtuin slaag Tindlovu met die saamstel van sy geregte en spyskaarte om die tradisionele kookkuns van Afrika, Suid-Afrika en ook boerekos byeen te bring en smake en geure te integreer – of te fuse soos die kosskrywes graag sê. Dit het al met die broodjie op die kleinbordjie begin: Roosterkoek met tamatie-blatjang en plaasbotter, tuis gekarring. Marius Bakkes en Neil Diamond. My gunsteling van die aand was al met die ruim voorgereg: bobotie gegeurde, dus lig gekerriede hoender gestop in saggekookte calamari-buise met Harissa bottersous op ‘n koperpennie wortelpuree. Bo-Kaaps in smaak, maar tog ‘n gereg heel uniek en inoverende nuut Suid-Afrikaans. So ook die hoofgereg: ‘n Tweevleisduo van geroosterde varkpens met ‘n effesoet perske en perskemam-poersous saam met inkomo dombolo, ‘n tradisionele biefskenkelpotjie met souskluitjies. Die nagereg was ‘n hersaamgestelde koeksister-en-melktertbakkie, so gebak en gemaak dat die smake en teksture ‘n perfekte harmonie gevorm het. Tradisionele smake in ‘n nuwe baadjie. Geroosterde varkpens met ‘n effesoet perske en perskemampoersous saam met inkomo dombolo, ‘n tradisionele biefskenkelpotjie met souskluitjies. Om die geleentheid nog meer eg Suid-Afrikaans in hierdie idioom die nuwe idioom te maak, was die wyn op die tafel twee van Zonnebloem se nuwe versnitte. Die witwyn was die Blanc de Blanc, ‘n mediumswaar versnit van Chenin Blanc en Sauvignon Blanc en die ongewone Noir de Noir-versnit van Pinotage, Cinsault and Petit Verdot, ‘n rooiwyn met fluweelsagte smaak en geure van vars swartbessie.Albei wyne met die nuwe hedendaagse Zonnebloembiljet. Wessel en Helene Wessels. Zonnebloem maak al meer as 300 jaar lank wyn, maar was vroeg in die vorige eeu al op die voorpunt met die maak van ons hedendaagse styl droë tafelwyne toe John de Villiers al in die jare veertigs pryse gewen het met die vernuwing wat hy in die Suid-Afrikaanse wynbedryf teweeggebring het. Dawie Human, Fanus Cloete en JD Dill. Na sy vroeë dood in 1948 het die Stellenbosche Boere-Wynmakery die handelsmerk oorgeneem. Zonnebloem se tradisie is as uitsoekwyn voorgesit voordat die onderneming vroeg in hierdie eeu met ander wynmakers saamgesmelt het om vandag se Distell te vorm. Buks en Roché Esterhuizen. Tinlovu lewer ‘n blangrike bydrae tot die plaaslike toerismebedryf om die besoeker bloot te stel aan ons inheemse en tradisionele kossmake en geure. Myns insiens die grootste die afgelope tyd en staan dit mooi in die ry met ander onlangse aanbiedinge soos die Graskophysbak, die Georoete, die oplewing met Pilgrim’s Rest- en die Jock-trekpadtoerismeroete – iets wat ‘n moet is vir enigeen wat aan die unieke eienskappe van die Laeveld blootgestel wil word. Marius de Beer, De Wet Potgieter en Danie Cilliers.