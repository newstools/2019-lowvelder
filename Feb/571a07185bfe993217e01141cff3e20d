“Man, ek het self geloop om X-strale te laat neem. Toe ek moeg word, toe gaan sit ek onder die boom. Die drup was in elk geval leeg so toe haal ek hom uit,” vertel ‘n baie hees Barries waar hy in ‘n privaat kamer by Rob Ferreira Hospitaal lê. Barries het ongeveer 20 jaar lank vir die Suid-Afrikaanse Nasionale Weermag gewerk. Hy was, ondere andere, die reaksiemagbevelvoerder in ‘n deel van die Nasionale Krugerwildtuin waar hy by teenstropery betrokke was. 