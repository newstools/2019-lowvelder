 Daarby sal verskeie beoogde spesiale aanbiedings die fees, wat vanjaar van 26 tot 29 Junie gehou word, nóg meer bekostigbaar maak. Sandra Jacobs, media- en bemarkingsbestuurder van Innibos, sê Innibos weet almal moet die rieme maar dun sny in hierdie onseker ekonomiese tye.  “Ons wil alles binne ons vermoë doen om te sorg dat feesgangers steeds Innibos kan kom geniet. Behalwe dat die kaartjiepryse dieselfde bly, open die verkope daarvan ook ‘n maand vroeër as voorheen sodat mense langer tyd het om hul feesbegrotings te laat klop.”  Die toegangsgeld is: • Woensdag 26 Junie: R120 (geen goue sirkel nie), pensioenarisse slegs R50.
• Donderdag 27 Junie: R120 (geen goue sirkel nie).
• Vrydag 28 Junie: R175 (goue sirkel R120 bykomend).
• Saterdag 29 Junie: R200 (goue sirkel R250 bykomend).
• Weekkaartjie: R500 Kinders 12 jaar en jonger: gratis toegang.  Met die nuwe Kombinasiekaartjie vir Woensdag 26 Junie en Donderdag 27 Junie kan feesgangers nog meer spaar: met dié kaartjie is Donderdag se toegang halfprys, en pleks van R240 kos die twee feesdae slegs slegs R180 – ‘n besparing van R60. Daar sal ook in die aanloop tot die fees verskeie blitswinskopies aangekondig word, sowel as onder meer afslag by die Bosmôl-stalletjies op “halfprysdag” (Donderdag 27 Junie) en ander spesiale aanbiedinge toegespits op kinders en pensioenarisse op die Kinder-en-Kieriedag (Woensdag 26 Junie).  Kaartjieverkope vir die feesterrein open reeds op 1 Maart (27 Februarie vir diegene wat ingeteken is op die Tjirp-nuusbrief), terwyl produksiekaartjies vanaf 3 April (1 April vir Tjirp-intekenare) gekoop kan word. Vanjaar word die programbekend-stelling ook op ‘n bevonkte nuwe manier aangepak. Innibos gaan oral in Nelspruit vure aansteek, programme uitdeel en die feesgees laat vlam vat. Die Minibos-loodskonsert gaan dus nie vanjaar in sy ou gedaante plaasvind nie. Feesgangers kan op die Tjirp-nuusbrief inteken deur op die skakel te kliek.