MBOMBELA – Vir almal wat van dié veel-sydige vruggie hou, sal die  Hervormde Kerk, wat dié makietie aanbied, ouderge-woonte ‘n spesiale stalletjie met maroelaprodukte beman.  Hier kan jy enigiets van maroelablatjang en -jellie tot -likeur en -bier koop.  Volgens Lambert Smith, een van die stigterslede van die fees wat al 11 jaar lank in beheer van die biermakery is, gaan daar vanjaar ongeveer 300 liter bier te koop wees. Dié is Woensdagaand by die kerk se lapa gemaak en is na 48 uur gebotel.
As maroelas nie in jou smaak val nie, is daar talle ander stalletjies wat heerlike eetgoed en ‘n wye verskeidenheid van produkte verkoop.
Kom snuffel sommer ook na hartelus in die kunstalletjies rond. Soos gewoonlik sal vermaak van hoë gehalte deurlopend vir oud en jonk op die terrein aangebied word. Kom loer gerus Saterdag voor 16:00 by dié fees in.