 MBOMBELA – Nelspruit DBV het die afgelope maand beslis nie stilgesit nie. Terwyl die meeste Laevelders heerlik vakansie gehou het, het hulle diere ingeneem, uit haglike omstandighede gaan red, en die gevolge van onwettige vuurwerke op Oujaarsaand behartig. Vuurwerke wat afgevuur is in residensiële gebiede. Laevelder het in die vroeë oggendure van 1 Januarie saam met die DBV patrollie gedoen. Hier is verskeie honde gevind wat uit vrees vir die vuurwerke vanuit hulle huise ontsnap en die strate van Mbombela ingevaar het. LEES OOK: Nuwe hokkie vir hasies by die Nelspruit DBV Gedurende die patrollie saam met DBV-voorsitter Lize Pienaar en visevoorsitter Ludi Botha, het die koerant ook gesien hoedat inwoners munisipale wette verontagsaam en vuurwerke in hul eiendomme afgevuur het.   We are live with the Nelspruit SPCA who are patrolling the streets for illegal fireworks. They will be rescuing stray animals that fled from their homes due to the fireworks. Posted by Laevelder / Lowvelder on Monday, 31 December 2018 Toe Pienaar en Botha hulle konfronteer, is albei van hulle met aanranding gedreig. “Die mense voer meestal onkunde van die stadswette aan en sê die verkopers van vuurwerke moes dit aan hulle verduidelik het,” het Botha gesê. Mbombelaraadslid, Tersia Marshall, het beklemtoon dat die publiek hulle nie aan die wetlike bepalings gesteur het nie. “Die munisipaliteit het voorsorgmaatreëls getref en ons het die wette saam met die DBV op soveel sosialemediaplatforms as moontlik versprei,” het Marshall gesê. Volgens haar was daar egter nie genoeg mannekrag by die polisie, brandweer of munisipaliteit om die klagtes van onwettige vuurwerke te hanteer nie, “maar dit was wel beter as verlede jaar.” LEES OOK: Community take hands to help SPCA Nelspruit Sy het die DBV en ander vrywilligers vir hulle hulp in die verband bedank.
Pienaar self het ook ‘n klag van wreedheid en dierenalatigheid op 24 Desember in Bosbokrand gaan ondersoek.   The Nelspruit SPCA just rescued a dog in Enos Mabuza Street. Please report stray animals to 082-755-8687. The Nelspruit SPCA will be open until 03:00. Posted by Laevelder / Lowvelder on Monday, 31 December 2018 Hier het sy ‘n hond gevind wat, volgens die ooggetuies, gestraf is omdat sy stout was. “Sy is met kokende water gegooi en het erge brandwonde opgedoen. Haar hele werpsel het ook gesterf toe hulle met dieselfde water gegooi is,” het Pienaar vertel. Die hond is vir rehabilitasie opgeneem maar moes uitgesit word weens die omvang van haar beserings. Hoewel die identiteit van die eienaar nie bekend is nie, is die DBV van plan om ‘n klag van verwaarlosing teen die eienaar in te dien.