 MBOMBELA – Talle inwoners het die afgelope tyd hulle kommer uitgespreek oor die welbekende hawelose, Cindy Snyders se skielike verdwyning. Snyders het vir etlike jare op die R40/Samora Machel-kruising gestaan en knieknik vir ‘n paar rand. Sy is dikwels die onderwerp van hewige debatte op sosiale media, veral oor sy met die almoese van Samaritane dwelms koop. Sy is hoogs verslaaf aan heroïne. Street beggar arrested for drug possession In 2017, is sy vir verskeie dwelmverwante misdrywe in hegtenis geneem. Sy het ook voorheen uit desperaatheid voorgegee dat sy swanger is om meer aandag van die publiek te geniet. Bedelaarstorie lok groot reaksie uit Haar skielike verdwyning het talle vrae ontlok, en sommige vermoed selfs dat haar jarelange dwelmmisbruik, het soos met haar maat Wayne Smith, eindelik sy tol geëis. Smith is in Mei 2017 in Rob Ferreira oorlede nadat sy liggaam ingegee het. Bekende bedelaarspaar gesels oor vrou se boepie Die Nelspruit Gemeenskapsforum se TJ Maré het Laevelder egter in kennis gestel dat Snyders weer die pad na herstel aanpak, dié keer in Secunda. Haar ma het aan Maré vertel dat sy hoopvol is vir haar volkome herstel.