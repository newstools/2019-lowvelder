 Op vanjaar se Wêreldkankerdag (4 Februarie) voeg die Kankervereniging van Suid-Afrika (KANSA) hul stemme by die volgende boodskap wat die wêreldwye gemeenskap uitdra: wie jy ook al is – familie, vriend, kollega, kankeroorwinnaar, leier, gesondheidswerker, student, werknemer of werkgewer – jy beskik oor die vermoë om aktief saam te werk om ‘n kankervrye wêreld te skep. Die doel van die uitdaging aan almal is: begin waar jy is, gebruik wat jy het en doen wat jy kan om ‘n verskil te maak in die stryd teen kanker. Vra jouself af: “Wie is ek?” en “Wat kan ek doen?” Streef daarna om bewustheid van kanker te verhoog en om die risiko van die siekte vir jou persoonlik en vir jou gemeenskap te verlaag. LEES OOK: The new crew at CANSA Lowveld Wêreldkankerdag is ‘n inisiatief van die Unie vir Internasionale Kankerbeheer (International Cancer Control, UICC).   Die doel van die unie is om teen 2025 die voortydige sterftesyfer te wyte aan kanker met 25 % te verlaag. Dit sluit ook in sterftesyfers te wyte aan nieoordraagbare siektes. Elize Joubert, KANSA se Hoof- Uitvoerende Beampte, se: “Sluit ‘n persoonlike verbintenis met jouself om jou risiko vir kanker in een area van jou lewe te verlaag en deel dit met al jou kontakte. Volg elke maand die verloop van jou vordering. Hoewel dit aanvanklik moeilik sal lyk om die uitdaging te aanvaar en deur te voer, is KANSA altyd byderhand om jou te ondersteun.” Besoek www.cansa.org.za of kontak jou naaste KANSA SorgSentrum, skakel KANSA tolvry 0800226622 of stuur ‘n epos aan: info@cansa.org.za vir meer inligting. LEES OOK: CANSA launches new support group