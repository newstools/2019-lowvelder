So op Kersnag is daar ‘n splinternuwe klein vulletjie gebore en die nageboorte het as bewys op hulle grasperk gelê.
Die sandkleurige perdjie is gou op die dorp se WhatsApp-groep as klein Ash gedoop. Sy is boonop ‘n merrie en daarom rede vir groot vreugde. Aanvanklik was daar kommer toe dit gelyk het asof haar ma nie genoeg melk vir haar gaan hê nie, maar sy het gelukkig alle vrese besweer. 