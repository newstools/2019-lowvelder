 MBOMBELA – ‘n Bul, wat vermoedelik die stad vanuit Kaapsehoop se rigting binnegekom het, het vanoggend die stad op horings geneem.  Die bielie van ‘n bul is gisteraand vir die eerste keer opgemerk, en J&M en die Dierebeskermingsvereniging (DBV) het hom vergeefs uit die stad probeer kry. Hy het egter nie vinnig van sy avontuur afgesien nie en het vanoggend weer die stad besoek. ‘n Herrie het toe in Geelhoutstraat naby Hoërskool Bergvlam losgebars en talle rolspelers, waaronder Hi-Tech, Van Wettens, Divergent Ops, die SAPD en die DBV, was op die toneel. Die bul het talle pogings om hom vas te trek, ontduik en omstanders moes hul vinnig uit die pad maak. Die DBV se pogings om hom te skud, het die dier onder geweldige stres geplaas en hy het aggressief geraak. Ons wou hê dat die eienaar hom moet opeis, en sodoende daarvoor boet,” het Lize Pienaar, voorsitter van Nelspruit DBV op die toneel gesê, maar dit was bloot ‘n onbegonne taak. Volgens Mpumalanga Toerisme- en Parkeraad, was dit te gevaarlik om hom te verdoof en te verskuif.  Die bul is omstreeks 11:00 in die rigting van Kaapsehoop uit die stad begelei. Die eienaar is nog nie opgespoor nie. WATCH: Lion “Photobombs” a friendly conversation between guests      