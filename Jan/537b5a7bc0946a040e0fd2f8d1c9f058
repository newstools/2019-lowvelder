“Hashimoto se harsingontsteking is ‘n siekte wat ons idee van normaal, heeltmal verander het.” So sê Mareliza Coetser wat in 2017 met dié uiters seldsame siekte, gediagnoseer is. Dit is ‘n outoimmune siekte wat deur ‘n onderaktiewe skildklier veroorsaak word. Daar is geen geskiedenis van hierdie siekte in haar familie nie en kenners meen dat slegs een pasiënt per jaar, wêreldwyd daarmee gediagnoseer word. 