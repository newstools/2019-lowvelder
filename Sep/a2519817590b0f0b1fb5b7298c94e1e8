 MBOMBELA – Laerskool Laeveld het verlede Vrydag ‘n hoogtepunt op die skool se jaarlikse kalender gevier. Die Vrydag was ‘n ongewone een omdat die skool ook Lentedag gevier het. Die dag het hope pret vir die leerders gebied, maar dit het ook ‘n ernstige kant gehad. Bykomend met die gees van viering en die plesierige atmosfeer wat op die dag by die skool geheers het, is die Lentedag-vieringe ook een van die grootste fondsinsamelingsprojekte wat elke jaar aangepak word. Andrea Kruger, Daisy van Aarde en Simone Brummer. LEES OOK: Ontmoet: Marius van Rensburg

Die skool se woordvoerder, Sonja Holtzhausen, het verduidelik: “Dit sluit die jaarlikse kaskardag in waar leerders elk ‘n borgvorm ontvang en fondse insamel. Die leerders neem deel in klasverband aan die kaskarresies en heerlike boeresportaktiwiteite wat wissel van sakresies, driebeenresies, asook lepel-en-gholfbalresies. “Om te verseker dat daar genoeg versnaperinge vir die ywerige deelnemers is, bied die gr. 7-leerders tydens hul entrepreneursdag heerlike produkte te koop aan by hul onderskeie stalletjies.” (l-r) Tenika Smit, Julian Loyson en bestuurder Andelé van der Merwe. LEES OOK: #NelspruitEisteddfod40: FOTO’S: Met instrumentale afdeling kom fees tot ‘n einde

Die jong entrepreneurs het ‘n verskeidenheid lekkernye te koop gehad, en die kompetisie tussen die verskillende klasse was wel om te sien watter stalle die meeste verkoop en die grootste wins toon. Die deelnemers het tydens die kaskarresies in hul kostuums om die baan gejaag, terwyl die bestuurders bevelle skree dat hulle vinniger moes stoot om eerste by die wenpaal te kom. Damian Nieuwenhuis, Ewean van Zyl, Dalyn Brown, Wian Beneke en Rico le Grange. ‘n Feestlike gees het oor die dag geheers en menigte ouers het hul steun getoon deur hul aanwesigheid by die skool. “Beslis een van dié lekkerste dae in die skooljaar,” het Holtzhausen afgesluit.