 GRASKOP – ‘n Abnormale vragmotor het Woensdag vir ‘n relletjie op Twitter gesorg, nadat Ernst Roets foto’s geplaas het van die trok wat na bewering amper ‘n ongeluk veroorsaak het. Roets is die adjunk-uitvoerende hoof van AfriForum. @ErnstRoets het nagenoeg 46 400 volgelinge op die sosiale media-platform. Hy het Woensdag oor die voorval ge-Tweet. “Ek en my gesin was vandag amper in ‘n ongeluk op die bergpas tussen Pilgrim’s Rest en Graskop toe hierdie meneer skielik van voor af kom en oor albei bane ry. Ek het net-net betyds remme aangeslaan. Die foto’s is geneem nadat hy reeds ‘n ent uit die pad gery het.  “Ek het die drywer gekonfronteer. Ek het vir hom gesê my vrou is swanger en ek het klein kinders in die kar. Hy het geantwoord dis my probleem en die pad behoort nie aan my nie.” SIEN OOK: Don’t act like you’re in the dark about LEDs Die trok is duidelik as ‘n Van Wettens Breakdowns-trok gemerk. By navraag is Laevelder na Nadja Cilliers verwys. Sy het gesê dat Van Wettens nie op hierdie stadium op die voorval kommentaar gaan lewer nie. Corrie Stapelberg, forensiese ongeluksondersoeker, verduidelik dat alles afhang van die voorwaardes wat gestipuleer is op die permit wat deur die Departement van Vervoer vir die vragmotor uitgereik is. “Die permit word uitgereik ten opsigte van die voertuig se abnormaliteit: of dit te lank of te breed of te swaar is. Die permit bepaal ook of begeleidingsvoertuie nodig is, of nie,” verduidelik hy. “Permitte kan per rit uitgereik word, of vir ‘n bepaalde tydperk geldig wees, afhangende van die tipe werk wat die vragmotors verrig.” Sodra ‘n abnormale vragmotor oor verskeie provinsies moet ry, moet daar ‘n permit in elke provinsie bekom word. LEES OOK:  Annatjie Myburgh accused guilty of murder