 MBOMBELA – Die leerders van Laerskool Nelspruit het hul liggies verlede Woensdagaand op ‘n heel ander manier laat skyn by die skool se Glow Run. Gedurende die pretwedloop was Nellies, hul ouers en ander deelnemers getooi in helder kleure. Cayden, Maritza en Cayle Esquino Hulle het ook gloeistokkies, flikkerligte en kopligte by hulle gehad. Om 18:00 het die 988 deelnemers weggespring met drie vuurwerke wat ook die hemelruim verlig het. Die wedloop het op die skool se gronde plaasgevind. Voor: Zindane Shabangu en Smomo en SJ Mothapo, (agter) Isaac en Shibu Mothapo. LEES OOK: As jou salaris net ‘n naweek hou
Volgens een van die pretwedloop se organiseerders, Nicole Henn, word die fondse wat gedurende die aand ingesamel is gebruik vir die personeelfonds. “Die groot doel hier vanaand is eintlik net om soveel moonlik pret te hê en ook vir kinders die geleentheid te bied om binne ‘n veilige omgewing aan ‘n wedloop deel te neem.” Voor: Kaelyn en Megan Dupper, (agter) Kristy Dupper en Ryan Steenkamp. LEES OOK: Boekverhaal omskep in ‘n uitmuntende radioproduksie Henn het verduidelik dat hulle dit in die aand gehou het sodat die ouers ook kan deelneem en dat hulle baie opgewonde is oor die groot deelname.