 Tog is Paasfees gekommersialiseer – kompleet met paasbolletjies, sjokoladehasies en sjokolade-eiers, en vir baie is dit bloot ‘n geleentheid om weg te gaan na een of ander toeristebestemming. Plaaslike leeraars sê die ware betekenis van Paasfees, dat Christus as die Paaslam almal se sondeskuld op Hom geneem het, die kern daarvan moet wees. Ds. Gerrit Vosloo van die NG Kerk Nelspruit-Suid sê Paasnaweek en die week wat dit voorafgaan, is die belangrikste op die Christelike kalender. “Ons geloof is geanker in alles wat ons hierdie naweek vier. Indien Jesus nie gesterf en opgestaan het nie, het ons nie geglo wat ons glo nie en het ons seker ook nie vandag kerke gehad nie. ALSO READ: Tips for driving in the dark Ds. Eksteen Botes van die Hervormde Kerk Nelspruit sê Paasfees strek veel verder as die herdenking van die dag waarop Christus gesterf het. “Om iets te herdenk het betekenis vir die verlede, maar om iets te vier het betekenis vir die toekoms. Ons vier die opstanding van Jesus Christus en daarom vier ons ‘n nuwe lewe. Paasfees gee aan ons nuwe krag om ons lewens op ‘n nuwe manier in te rig en ‘n nuwe verhouding met God en ons medemens te bou.”Vir past. TJ Maré van die Oase Herlewing-sentrum lê die diepste betekenis in die offer wat Jesus gemaak het. “Dis belangrik om te fokus op die oomblik van die wonderwerk toe ons Koning gesterf het en uit die dood opgestaan het. Daardeur het hy vir ons as mense, ‘n ewige toekoms bewerkstellig.”Hoewel sommige gelowiges hiperkrities kyk na iets soos paaseiers, sien ek dit as ‘n geleentheid om die boodskap oor te dra. Gebruik dit as ‘n aanknopingspunt en nooi iemand om Sondag saam met jou kerk toe te gaan.”Ds. Thys Erasmus van die Gereformeerde Kerk Nelspruit sê ook Paasfees moet nie net ‘n langnaweek van lekker kuier wees nie. “Dit is die belangrikste godsdienstige fees op ons kalender. Daarom moet ons kerk toe gaan om opnuut herinner te word aan die kruisiging, maar ook aan die opstanding. Ons Christelike geloof is gegrond in die opstanding van Jesus Christus en om dit saam met medegelowiges te vier, moet ‘n geleentheid wees wat niemand wil misloop nie.” Goeie Vrydag is nie elke jaar op dieselfde datum nie. Die Israeliete vier elke jaar Paasfees, of Pasga, ter herinnering dat God hulle uit Egipte gered het. Met Pasga word ‘n lam geslag en die bloed aan deurkosyne gesmeer om die dag te gedenk waarop die doodsengel by dié huise verbygegaan het. Aanvanklik is Paasfees as ‘n gesinsfees in die Joodse maand Nisan gevier. Die datum van die Joodse Pasga word bepaal deur die Joodse kalender wat met die maan werk. Jesus se kruisiging het tydens die Paasfees in Jerusalem plaasgevind. Hy is die Donderdag voor die begin van die Paasnaweek gevange geneem. ALSO READ: Top things to do in the Lowveld over the Easter weekend Op die Vrydag is Hy gekruisig. Met sy kruisiging het Hy die Lam van God geword wat in ons plek gesterf het. Die sinode van Nicea het in 325 n.C. formeel besluit dat Paasfees voortaan sal val op die eerste Sondag na die eerste volmaan ná 21 Maart. Dit is die datum waarop die dag en die nag ewe lank is en dit is ook die naaste aan die Joodse maand Nisan. Paasfees word dus nooit voor 22 Maart of later as 25 April gevier nie. • 18 April: 18:30 – Nagmaal
• 21 April: 06:00 – Opstandingsondag • 18 April: 18:00 – Woord-en-broodaand
• 19 April: 09:00 – Nagmaal en lydingsgedeelte
• 21 April: 09:00 – Opstandingsfees • 19 April: 08:00 – Goeie Vrydag diens en nagmaal
• 21 April: 08:30 – Opstandingsondag • 19 April: 09:00 – Paasdiens.