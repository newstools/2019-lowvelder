 Corn Booyens was vanaf 1978 tot 2005 hoof van Hoërskool Nelspruit en is deur dr. Louis Swanepoel opgevolg. Hy het diep spore in die gemeenskap getrap en met toewyding, harde werk en die ondersteuning van die gemeenskap, NHS tot ‘n spogskool ontwikkel.  Sy vrou, Rina, was ook vir baie jare ‘n leerkrag by die skool. Die Booyens-egpaar het in Modimolle gaan aftree.  Op Saterdagnag, 20 April 2019, het meneer Corn Booyens, een van NHS se vorige skoolhoofde, sy laaste asem uitgeblaas…. Posted by Hoërskool Nelspruit on Sunday, 21 April 2019 Hy laat sy vrou, drie kinders Hannes, Alida en Susan met hul gades en kleinkinders na. Huldeblyke vir Booyens het sedert Sondag op sosiale media ingestroom. Besonderhede van sy begrafnisreëlings is nog nie bekend nie. *Laevelder sal in Vrydag se uitgawe ‘n pragtige huldeblyk publiseer wat sy werk en lewe in die Laeveld uitbeeld. LEES OOK: Hoërskool Nelspruit by Interhoër 2019.